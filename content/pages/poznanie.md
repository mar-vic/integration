Title: Poznanie situácie - dáta a mapovanie potrieb
MenuTitle: Poznanie situácie
Slug: poznanie-situacie
Authors: Marek Vician
Summary: Donec vitae dolor.
ShowToc: True
ShowPageHierarchy: False

Na to, aby bolo možné správne reagovať na novovzniknutú situáciu s príchodom cudzincov či odídencov (vo väčšom počte), je veľmi dôležité už od prvých dní dôsledne a efektívne zbierať dáta o prichádzajúcich ľuďoch. To umožňuje efektívnejšie nastavovať humanitárne opatrenia, krízové riešenia a neskôr aj dlhodobejšie podporné nástroje. 

## Humanitárna fáza

V prvých dňoch je dôležité nastavovať efektívny systém získavania informácií a dát o prichádzajúcich ľuďoch a identifikovať jednak základné údaje o nich (rod, vek, počet detí, vzdelanie) na poskytovanie efektívnych prvotných služieb, ale aj rôzne špecifické potreby súvisiace s týmito charakteristikami (napríklad ženy s malými deťmi, ľudia z etnických menšín, so zdravotným znevýhodnením či seniori). Dobré zmapovanie populácie v úvodných fázach je nevyhnutnou podmienkou nastavovania ďalších podporných opatrení a integračných služieb. 

## Integračná fáza a fáza spolužitia

V ďalších fázach je na efektívne nastavovanie podporných služieb, komunitných aktivít a celkovej podpory pri začleňovaní odídencov (alebo akýchkoľvek cudzincov) veľmi dôležité, aby boli tieto podporné nástroje „šité na mieru“ a potreby samotných ľudí. 

PZber dát a mapovanie potrieb je nevyhnutné realizovať z viacerých dôvodov:
reto je kľúčové poznať kapacity jednotlivých inštitúcií, legislatívne možnosti, skúsenosti rôznych aktérov, ale predovšetkým <span class="highlight">špecifické potreby</span> ľudí prichádzajúcich do mesta. Lokálny kontext tiež zohráva dôležitú rolu, pretože jednotlivé mestá majú rôzne možnosti poskytovania pomoci a zároveň aj situácia samotných ľudí môže byť lokálne špecifická. 

<h2 data-toc-text="Dôvody mapovania potrieb">Zber dát a mapovanie potrieb je nevyhnutné realizovať z viacerých dôvodov</h2>

- umožňuje poznať konkrétnu skupinu nových obyvateľov a ich špecifické potreby,
- v dlhodobom horizonte pomáha sledovať trendy vývoja a prispôsobovať im opatrenia a nástroje pomoci,
- pomáha nastavovať dlhodobé aj krátkodobé stratégie poskytovania podpory,
- umožňuje vyhodnocovať efektivitu už realizovaných opatrení a meniť ich podľa aktuálnych potrieb.

<h2 data-toc-text="Princípy mapovania potrieb">Pri mapovaní potrieb je dôležité myslieť na niekoľko základných princípov</h2>

1. Malo by byť <strong class="highlight">pravidelné a dlhodobé</strong>.
2. Malo by byť <strong class="highlight">komplexné</strong> – teda sledovať všetky oblasti potrebnej pomoci a podpory (oblasť bývania, poskytovania sociálnych služieb, zdravotnej starostlivosti, možností zamestnania, rekvalifikácie, vzdelávania detí až po poskytovanie komunitných aktivít, podpory kultúrnej integrácie a politickej participácie).
3. Malo by byť tvorené a realizované s <strong class="highlight">priamym zapojením ľudí zo skupín</strong>, ktorým mesto poskytuje pomoc a podporu.
4. Malo by byť <strong class="highlight">inkluzívne</strong> – to znamená, že by mali byť brané do úvahy špecifické potreby rôznych, aj zraniteľných skupín obyvateľstva.

<h2 data-toc-text="Zraniteľné skupiny">Kto sú zraniteľné skupiny a prečo na ne nezabúdať?</h2>

Zraniteľné skupiny sú tie, ktorých potreby môžu byť veľmi špecifické oproti ostatným skupinám. Ak by sa podporné opatrenia nastavovali „genericky“, teda rovnako pre všetky skupiny ľudí, mohlo by dôjsť k tomu, že niektoré potreby budú prehliadané, čo môže byť pri poskytovaní podpory neefektívne a často aj kontraproduktívne. Pri integračných nástrojoch je preto potrebné dbať špecificky na potreby: 

- detí a mladých ľudí – v rámci tejto skupiny aj na maloletých bez sprievodu,
  seniorov,
- ľudí so zdravotným znevýhodnením,
- ľudí z menšín (napríklad Rómov),
- ženy s malými deťmi,
- ľudí z LGBTI komunity.

## Metódy mapovania situácie a potrieb

Pri zbere dát a mapovaní potrieb je možné využívať rôzne metódy, ktoré vo vzájomnej kombinácii umožňujú komplexné poznanie situácie a nastavovanie efektívnych politík a opatrení na poskytovanie podpory:


### Kvantitatívne metódy 

#### Štatistické dáta, ktorými disponuje mesto alebo si ich možno vyžiadať 

Tieto informácie nie je nevyhnutné získavať od samotných ľudí, ktorí prichádzajú do mesta – ide o údaje, ktoré sú dostupné v rôznych štatistických databázach (štátnych či mestských), prípadne je možné si ich vyžiadať. Tieto dáta pomáhajú poznať a popísať sociodemografickú štruktúru obyvateľstva a identifikovať špecifické skupiny, na ktoré je možné zamerať podporné aktivity. Obvykle je pre tieto analýzy potrebné poznať:

- vekovú štruktúru (napríklad pre identifikáciu detí vo veku školskej dochádzky, predškolskej výchovy, ľudí v ekonomicky aktívnom veku či seniorov), 
  rodovú štruktúru (podiely mužov a žien),
- zamestnaneckú štruktúru (počet zamestnaných/nezamestnaných a štruktúru zamestnania),
- štruktúru (potenciálnych) poberateľov rôznych dávok,
- počty detí v školách a predškolských zariadeniach,
- počet ľudí so zdravotným či iným znevýhodnením. 

#### Dotazníkové zisťovanie potrieb a situácie

Mesto môže pracovať nielen s existujúcimi štatistikami, ale aj proaktívne pristupovať k mapovaniu potrieb tým, že bude <span class="highlight">pravidelne zbierať dáta dotazníkovou metódou</span>, pričom identifikuje oblasti, témy, ktoré v danej situácii potrebuje vedieť vyhodnotiť, a distribuuje dotazníky k cieľovej skupine s cieľom identifikovať oblasti, kde je potrebné začať realizovať aktivity, meniť súčasné aktivity alebo venovať sa špecifickej skupine. Dotazníková metóda umožňuje zároveň skúmať spokojnosť s už realizovanými podpornými službami.

Dotazníky možno distribuovať:

- online cez kontaktné kanály, ktorými mesto disponuje,
- online cez svoje webové stránky alebo skupiny na sociálnych sieťach,
- prostredníctvom organizácií poskytujúcich pomoc a podporu ľuďom z Ukrajiny,
- osobne v rôznych prostrediach, kde sa títo ľudia často nachádzajú (integračné a asistenčné centrá, kontaktné body), prípadne v inštitúciách, ktoré pravidelne navštevujú. 

### Kvalitatívne metódy

<dl class="mt-4">

<div class="description mb-4 lh-sm p-4">
<dt class="fs-4 mb-2">Individuálne hĺbkové rozhovory</dt>
<dd>táto metóda býva pomerne časovo náročná, vyžaduje zároveň dobrú jazykovú výbavu, teda realizáciu rozhovorov v jazyku, ktorému respondenti rozumejú, expertné zaškolenie výskumníkov (v tom, ako správne viesť rozhovory a ako ich analyzovať). Na druhej strane však pomáha vytvárať pocity dôvery s (budúcimi) klientmi a veľmi podrobne spoznať rôzne situácie, ktorým títo ľudia v každodennosti čelia.</dd>
</div>

<div class="description mb-4 lh-sm p-4">
<dt class="fs-4 mb-2">Fokusové skupiny</dt>
<dd>táto metóda je časovo úspornejšia a zároveň vďaka skupinovej dynamike umožňuje identifikovať témy a potreby, ktoré by sa nevynorili pri individuálnych rozhovoroch. Tiež vyžaduje, aby boli tieto fokusové skupiny realizované v jazyku, ktorému všetci respondenti rozumejú. Fokusové skupiny sa môžu realizovať pravidelne na rôzne témy a umožňujú tak jednak identifikovať základné potreby, ale aj konzultovať už realizované aktivity a zhodnotiť ich efektivitu.
</dd>
</div>

<div class="description mb-4 lh-sm p-4">
<dt class="fs-4 mb-2" >Pozorovania</dt>
<dd>túto metódu je možné využiť napríklad v prípade menších detí, s ktorými nie je možné realizovať rozhovory alebo fokusové skupiny. Na základe pozorovania ich správania v prostrediach, v ktorých sa pohybujú (v školách, komunitných a nízkoprahových centrách), možno identifikovať, či sú realizované podporné služby efektívne alebo či nevznikajú ďalšie špecifické potreby, na ktoré by bolo potrebné reagovať.</dd>
</div>

</dl>









